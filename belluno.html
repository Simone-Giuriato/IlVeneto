<html>
	<head>
		<title>
				Belluno
		</title>
	</head>
	<body>
		<h1>
		Provincia di Belluno
		</h1>
		
	<P>La provincia di Belluno (provinzia de Belum in ladino) è una provincia italiana del Veneto di 201 127 abitanti. 
	Il territorio totalmente montano si estende per 3610,20 km² nel settore delle Alpi Orientali,
	dove sono presenti la maggior parte dei gruppi dolomitici per cui può essere ritenuta la provincia delle Dolomiti. 
	Il Piave, che la attraversa da nord a sud, costituisce il principale corso d'acqua della provincia.
	</p>
	<p>
	Secondo l'indagine annuale de Il Sole 24 Ore, la provincia di Belluno si è classificata al primo posto fra le province italiane per qualità della vita nel 2017,
	replicando il primato del 2009 
	e migliorando altresì le posizioni del 2008 e 2007 che la avevano vista comunque al secondo e quarto posto. 
	</p>
	<p>
	La provincia di Belluno confina a nord con l'Austria (Tirolo e, per pochi chilometri, Carinzia), a est con il Friuli-Venezia Giulia (province di Udine e Pordenone), 
	a sud con le province venete di Treviso e Vicenza, a ovest con il Trentino-Alto Adige (province di Trento e Bolzano).
	Ad eccezione dei settori sudoccidentale e centro-orientale, i confini amministrativi sono in larga parte coincidenti con quelli del bacino del Piave.
	</p>
	<p>
	Gran parte della provincia è occupata dalle Dolomiti, patrimonio dell'umanità dell'UNESCO, con le vette delle Tofane, delle Tre Cime di Lavaredo, 
	del Monte Pelmo, del Monte Civetta, della Moiazza, del monte Antelao, del Cristallo, 
	del gruppo delle Marmarole, del Sorapis, dei Cadini di Misurina, della Croda Rossa d'Ampezzo, del Sella della Marmolada 
	e delle Pale di San Martino (queste ultime tre al confine con il Trentino-Alto Adige).
	</p>
	<img src="https://upload.wikimedia.org/wikipedia/commons/c/cf/Belluno-Schiara.jpg" alt="Città di Belluno" width=640 height=360>
	
	<a href="index.html">torna alla pagina principale</a>
	</body>
</html>